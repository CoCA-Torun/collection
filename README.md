# Kolekcja Centrum Sztuki Współczesnej „Znaki Czasu” w Toruniu

Kolekcja Centrum Sztuki Współczesnej w Toruniu budowana jest od 2007 roku. Na zbiór składają się w głównej mierze prace zakupione w ramach programu MKiDN „Kolekcje – Regionalne kolekcje sztuki współczesnej” (od 2012 roku) oraz Narodowego Programu Kultury „Znaki Czasu” (2007-2008). Kolekcja budowana jest przy wsparciu Gminy Miasta Torunia oraz Marszałka Województwa Kujawsko-Pomorskiego. Wiele zgromadzonych w kolekcji prac to również dary artystów oraz obiekty powstałe podczas realizowanych przez instytucje projektów wystawienniczych.

## Licencja

Dane udostępniane są na [licencji CC0](https://creativecommons.org/publicdomain/zero/1.0/deed.pl) , czyli znajdują się w domenie publicznej. Prosimy jednak, by tam gdzie to możliwe, wspomnieć skąd zaczerpnięto dane źródłowe oraz że zostały przygotowane przez CSW „Znaki Czasu” w Toruniu.

Pamiętaj również, by bez naszej zgody nie wykorzystywać logotypów CSW lub sugerować, że CSW „Znaki Czasu” w Toruniu bezpośrednio wspiera Ciebie i to, co robisz z udostępnionymi danymi.

Jeśli w jakikolwiek sposób zmodyfikujesz lub wzbogacisz niniejsze zbiory danych, wyraźnie poinformuj o tym odbiorców  i rozważ udostępnienie ich na tej samej licencji.

Będziemy również wdzięczni za informację o tym w jaki sposób niniejsze zasoby zostały przez Ciebie wykorzystane. Pomoże nam to planować dalsze działania w zakresie udostępniania danych.

## Dane

CSW „Znaki Czasu” w Toruniu udostępnia niniejsze zbiory danych w takiej formie, w jakiej w danej chwili istnieją i nie gwarantuje ich poprawności. Planujemy jednak regularnie je aktualizować, by odzwierciadlały postęp naszych wewnętrznych prac.

Zbiory udostępniane są w formie plików CSV kodowanych w UTF-8. Kodowanie UTF-8 może nie być poprawnie interpretowane w programie Excel oraz na komputerach z systemem Mac OS, ich użytkownikom zalecamy przekonwertowanie plików do UTF-16 przed zaimportowaniem.

## Pull requests

Nie akceptujemy pull requests. Jeśli znajdziesz jakieś błędy lub nieścisłości, którymi chcesz się podzielić, wyślij wiadomość na adres biblioteka@csw.torun.pl.
